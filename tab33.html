<!DOCTYPE html>
<html>
<head>
  <meta http-equiv="Content-Type" content="text/html; charset=UTF-8">
  <title>Inspiration</title>

  <link rel="stylesheet" type="text/css" href="style.css">
  <meta name="viewport" content="width=device-width, initial-scale=1.0, maximum-scale=3.0">
  <meta name="apple-touch-fullscreen" content="YES">
  <meta name="apple-mobile-web-app-capable" content="yes">
  <link rel="apple-touch-icon" href="icon.png">
<style type="text/css">body{background-image:url();
background-color:#80ffff;
color:#000000;
}
a{}
a:visited{}
</style></head>
<body><br><blockquote><div align="justify">আমেরিকার এক ব্যক্তি একবার একজনকে খুন করেছিল। কিন্তু এ ঘটনা কেউই জানত না। এমনকি যে লোক খুন হয়েছিল তার পরিবারও জানত না যে সে খুন হয়েছে। তারা ভাবত যে তার স্বজন স্বাভাবিকভাবেই মৃত্যুবরণ করেছে।<br>একদিন ঐ খুনি ব্যক্তিটি পুলিশের কাছে যায়। পুলিশের কাছে গিয়ে সে বলে যে ৫ বছর আগে এক লোককে সে খুন করেছিল। পুলিশের কর্মকর্তারা খুনি ব্যক্তির কথা শুনে হতভম্ভ হয়ে যায়। পুলিশ তাকে বলে, ‘আপনার মাথা ঠিক আছে তো? খুনি ব্যক্তি তার খুন করার কথা এভাবে পুলিশকে জানাবে- এটা তো রহস্যজনক।’<br>খুনি ব্যক্তিটি তখন পুলিশকে বলে, ‘আমি মানসিকভাবে সম্পূর্ণ সুস্থ আছি। আজ থেকে ৫ বছর আগে আমি ট্রেনে যাচ্ছিলাম। আমার পাশের সিটে বসেছিল এক লোক। তাকে আমি চিনতাম না। কিন্তু একটা বিষয় নিয়ে তার সাথে কথা কাটাকাটি হয়। উত্তেজিত অবস্থায় রাগের বশে তাকে ট্রেন থেকে ফেলে দিই। এর ফলে তার মৃত্যু হয়। এ ঘটনা কেউই জানত না। কারণ ট্রেনের কামরায় আমরা দুজন ছাড়া কেউই ছিল না। এই ঘটনার পর থেকে আমি আজও অনুতপ্ত। আমি কখনোই মানসিক শান্তি পায় না।’<br>পুলিশের কর্মকর্তারা তখন লোকটিকে বলল, ‘এখন তো সব স্বীকার করলেন। এখন তো আপনাকে জেলে যেতে হবে।’<br>লোকটি বলল, ‘এই কথাটা স্বীকার করে নিজেকে এখন অনেক হালকা লাগছে। মানসিক শান্তি পাচ্ছি।’<br>উপরের কাহিনীটি কোনো আবেগের কথা নয়, এটাই বাস্তবতা। মনোবিজ্ঞানীরা বলেন, আমরা যখন কোনো মিথ্যা আমাদের ভিতরে পুষে রাখি, তখন বিষয়টা অন্য কেউ না জানলেও আমরা নিজেরা মানসিক শান্তি পাই না। তাই আমাদের উচিত জীবনে কোনো বড় ধরনের ভুল করে ফেললে সাথে সাথে তা স্বীকার করা। সবার সাথে না হলেও অন্তত বাবা-মা, প্রিয়জনদের কাছে বলে দেওয়া। এতে হয়তো তারা সাময়িকভাবে আপনাকে খারাপ ভাববে, ভুল বুঝবে। কিন্তু একই সাথে তারা আপনাকে বিশ্বাসী মনে করবে এবং আপনার উপর আস্থাশীল হবে। তাছাড়া সবচেয়ে বড় লাভ হবে আপনার নিজেরই। আপনি মানসিক শান্তি পাবেন।<br><br></div></blockquote></body>
</html>