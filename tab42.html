<!DOCTYPE html>
<html>
<head>
  <meta http-equiv="Content-Type" content="text/html; charset=UTF-8">
  <title>Inspiration</title>

  <link rel="stylesheet" type="text/css" href="style.css">
  <meta name="viewport" content="width=device-width, initial-scale=1.0, maximum-scale=3.0">
  <meta name="apple-touch-fullscreen" content="YES">
  <meta name="apple-mobile-web-app-capable" content="yes">
  <link rel="apple-touch-icon" href="icon.png">
<style type="text/css">body{background-image:url();
background-color:#80ffff;
color:#000000;
}
a{}
a:visited{}
</style></head>
<body><br><blockquote><div align="justify">এক ছেলের&nbsp; তিনজন বন্ধু ছিল। বন্ধু তিনটির নাম ছিল রুবেল, সোহাগ ও মইদুল। ছেলেটি ভাবল, সে তার বন্ধুদেরকে একটা পরীক্ষা নিবে। এজন্য সে প্রথমে রুবেলের কাছে গেল। রুবেলকে বলল, ‘রুবেল, আমি তোমাকে পছন্দ করি না! তোমার সঙ্গও আমার পছন্দ নয়!’<br>রুবেল এই কথা শুনে খুব রেগে উঠল। রেগে-মেগে ছেলেটিকে বলল, ‘তোমার সঙ্গও আমার পছন্দ নয়। দূর হও আমার সামনে থেকে!’<br>এরপর ছেলেটি সোহাগের কাছে গেল। সোহাগকেও বলল, ‘সোহাগ, আমি তোমাকে পছন্দ করি না! তোমার সঙ্গও আমার পছন্দ নয়!’<br>সোহাগ চিন্তিত হয়ে উঠে বলল, ‘কেন? কী এমন হলো? আমি কি কোনো ভুল করে ফেলেছি?’<br>এরপর ছেলেটি মইদুলের কাছে গেল। মইদুলকেও সে একই কথা বলল। কিন্তু মইদুলের ভিতর তেমন কোনো প্রতিক্রিয়া হলো না। মইদুল শুধু বলল, ‘তোমার ব্যাপার তুমিই জানো! তুমি আমাকে পছন্দ না করলেও তোমাকে আমার অনেক ভালো লাগে।’<br>একমাস পর ছেলেটি আবার তিন বন্ধুর কাছে গেল। তবে এবার সে তিনজনের কাছে গিয়েই বলল যে সে তাদেরকে অনেক পছন্দ করে।<br>তার কথা শুনে রুবেল খুশিতে লাফিয়ে উঠল। অথচ তার প্রতি অপছন্দের কথা শুনে সে প্রথমে প্রচন্ড রেগে গিয়েছিল।<br>সোহাগও খুব খুশি হয়। তবে তার খুশির মাত্রা রুবেলের থেকে কম ছিল।<br>কিন্তু মইদুল তার প্রশংসা শুনেও উচ্ছ্বসিত হয় না।<br>আমাদের শতকরা ৯০ ভাগ লোকেরই চিন্তাভাবনা গল্পে উল্লেখিত রুবেলের মতো। আমাদের সম্বন্ধে কেউ খারাপ কিছু বললে আমরা রুবেলের মতোই রাগান্বিত হয়ে মুখের উপর জবাব দিয়ে দিই। আর প্রশংসা করলে আনন্দে লাফিয়ে উঠি।<br>কিছু লোক আছে সোহাগের মতো চিন্তাভাবনা করে।<br>খুব কম সংখ্যক লোকই আছে যারা মইদুলের মতো। এরা নিজেদেরকে সম্পূর্ণ বিশ্বাস করে আর তাতেই এরা সন্তুষ্ট থাকে। এই শ্রেণীর লোকেরা মানসিকভাবে সবসময়ই সুখী থাকে।<br><br></div></blockquote>



</body>
</html>