<!DOCTYPE html>
<html>
<head>
  <meta http-equiv="Content-Type" content="text/html; charset=UTF-8">
  <title>Inspiration</title>

  <link rel="stylesheet" type="text/css" href="style.css">
  <meta name="viewport" content="width=device-width, initial-scale=1.0, maximum-scale=3.0">
  <meta name="apple-touch-fullscreen" content="YES">
  <meta name="apple-mobile-web-app-capable" content="yes">
  <link rel="apple-touch-icon" href="icon.png">
<style type="text/css">body{background-image:url();
background-color:#80ffff;
color:#000000;
}
a{}
a:visited{}
</style></head>
<body><br><blockquote><div align="justify">একজন প্রফেসর ক্লাসে প্রবেশ করলেন অর্ধপূর্ণ একটি গ্লাস হাতে। তিনি এটি সোজা করে ধরে তার শিক্ষার্থীদের বললেন, “এই গ্লাসটার ওজন কত হবে?”<br>“৫০ গ্রাম, ১০০ গ্রাম, ১৫০ গ্রাম”, শিক্ষার্থীরা জবাব দিলো।<br>প্রফেসর বললেন, “আমি এর ওজন জানিনা কারন আমি এটি পরিমাপ করিনি! কিন্তু আমার প্রশ্ন হল আমি যদি এই গ্লাসটি কিছুক্ষন এভাবে ধরে রাখি কি হবে তাহলে?”<br>শিক্ষার্থীরা বললেন, “তেমন কিছুই হবেনা!”<br>“আচ্ছা তাহলে আমি যদি এটা কয়েক ঘণ্টা এভাবে ধরে রাখি তাহলে কি হবে?”<br>“আপনার হাতে ব্যথা শুরু হবে।”একজন ছাত্র বললেন।<br>“ঠিক আছে, তাহলে আমি যদি এটাকে এক দিন এভাবে ধরে রাখি তাহলে?”<br>আরেকজন বললেন “আপনার হাত অসাড় যেতে পারে; আপনার পেশী গুলো কাজ করবেনা এবং আপনি প্যারালাইসডও হয়ে যেতে পারেন এবং নিশ্চিত হাসপাতালে ভর্তি হতে হবে!”<br>শিক্ষার্থীরা একটু মজা পেতে শুরু করল, কেউ কেউ হাসলও।<br>প্রফেসর বললেন, “খুব ভালো, কিন্তু এই সময়ের মধ্যে কি এর ভরের বা উপাদানের কোন পরিবর্তন হবে?”<br>উত্তর আসলো “না”।<br>“আচ্ছা তাহলে সময় বাড়ার সাথে সাথে কেন আমার স্বাস্থ্যের অবনতি হবে?”<br>শিক্ষার্থীরা একটু দ্বিধান্বিত হয়ে পড়ল।<br>“আচ্ছা, আমি যদি ব্যথা কমাতে চাই তাহলে আমাকে কি করতে হবে?”<br>একজন শিক্ষার্থী বলল “গ্লাসটাকে নামিয়ে রেখে দিতে হবে।”<br>প্রফেসর একটু আনন্দিত হয়ে বললেন, “এক্সাস্টলি! আমাদের জীবনের সমস্যাগুলোও এমনই। কিছুক্ষন সমস্যাগুলো নিয়ে চিন্তা করলে, তেমন কিছু হবেনা। কিন্তু যদি সারাদিন শুধু সমস্যা নিয়েই চিন্তা কর তাহলে সেটা তোমাকে কষ্ট দিতে শুরু করবে। তুমি সমস্যাগুলো নিয়ে যত বেশি চিন্তা করবে তোমার কষ্টগুলো বাড়তেই থাকবে, যার ফলে তোমার সব কাজ বন্ধ হয়ে যাবে; জীবনের সমস্যাগুলো নিয়ে চিন্তা করা প্রয়োজন, কিন্তু এর থেকে আরও অনেক বেশি গুরুত্বপূর্ণ হল চিন্তাগুলো ঝেড়ে ফেলা। প্রতিদিনের সমস্যাগুলো, ওই দিনই ভুলে যাও, রাতে খুব ভালো করে ঘুমাও এবং পরের দিন নতুন করে শুরু করো। এভাবেই, তোমরা আত্মবিশ্বাসের সাথে প্রতিটি সমস্যাকে মোকাবিলা করতে পারবে, দেখবে তোমাদের সামনে যত চালেঞ্জই আসুক না কেন তোমরা তাতে জয়ী হবেই!”<br><br></div></blockquote></body>
</html>